---
title: Gerrero Medina
language: ca
destacat: false
date: 2020-02-02T18:40:15.549Z
general:
  autor: Miquel Fonolleda
  img: /img/Processo-Ies-pintures-Guerrero-Medina_2392570730_69360801_651x366.jpg
  img_autor: Miquel Fonolleda
  link_extern: >-
    https://www.ara.cat/cultura/expressionisme-indomit-introspectiu-Guerrero-Medina_0_2392560723.html
  titol: L’expressionisme indòmit i introspectiu de Guerrero Medina
descripcio:
  entrada: >-
    Els Espais Volart de la Vila Casas acullen la mostra més ambiciosa de
    l’artista
  text: >-
    El pintor Josep Maria Guerrero Medina (Jaén, 1942) es manté insubornable amb
    una trajectòria que ja té 60 anys. Com diu el director artístic de la
    Fundació Vila Casas, Àlex Susanna, amb motiu de la gran exposició que li
    dediquen els Espais Volart -la més ambiciosa fins avui-, Guerrero Medina és
    “un vers lliure” dins el panorama de l’art català contemporani i “un
    franctirador de la pintura”. “Si el qualifiquem de pintor figuratiu
    expressionista, pot voler dir moltes coses i pot no voler dir res”, explica
    Susanna. “Però hi ha una idea de fons que ens ajuda a entendre la
    trajectòria d’aquest artista -afegeix-, i és que la figuració
    expressionista, lluny de néixer d’una voluntat mimètica, el que pretén és
    deixar que la figuració sorgeixi del propi magma de forma i color”. A Àlex
    Susanna una retrospectiva li sembla “massa convencional” en el cas de
    Guerrero Medina, així que la selecció de peces està basada en el
    protagonisme que la figura humana té en diferents vessants de l’obra de
    l’artista.
---

